<!doctype html>
<html>
<head>
<meta charset="utf-8">
<title>Sune Bergström</title>
<link href="NobelCSS.css" rel="stylesheet" type="text/css"/>
</head>

<body>
	<div id="storbox">
    	<a href="StartsidaNobel.html"><header><h1><center>Fakta om Nobelpristagare</center></header>
        <nav>
        	<ul>
            	<li><a href="ThomasTransformer.html">Thomas Tranströmer</a></li>
                <li><a href="PerLagerkvist.html">Pär Lagerkvist</a></li>
                <li><a href="ArvidCarlsson.html">Arvid Carlsson</a></li>
                <li><a href="SuneBerg.html">Sune Bergström</a></li>
            </ul>
        </nav>
         <article><hr>
         	<p><h2>Sune Bergström</h2></p>
            <p><b>Bergström, Sune, född 10 januari 1916, död 15 augusti 2004, forskare i medicinsk biokemi, administratör, professor i medicinsk kemi i Lund 1947–58 och vid Karolinska Institutet 1958–80.</b></p>
            <p>Bergström läkarutbildades vid Karolinska Institutet och påbörjade där sin forskarbana. Han var dekanus för institutets medicinska fakultet 1963–66 och institutets rektor 1969–77, Nobelstiftelsens ordförande 1975–87 och preses i Vetenskapsakademien 1983. Vidare var Bergström 1977–82 ordförande i WHO:s rådgivande kommitté för medicinsk forskning.

Bergströms första forskningsområde var steroider och gallsyror, men det vetenskapliga arbetet vid Karolinska Institutet kom helt att gälla prostaglandiner och andra biologiskt aktiva substanser som bildas hos människa och djur från vissa fleromättade fettsyror. Prostaglandiner hade upptäckts och namngivits på 1930-talet av Ulf von Euler. Bergström och medarbetare, främst Bengt Samuelsson, gjorde avgörande insatser som resulterade i en stor kunskapsmassa angående strukturer och biosyntesmekanismer för prostaglandiner, tromboxaner, leukotriener och lipoxiner. Den besläktade substansen prostacyklin upptäcktes av britten John R. Vane.

I sin roll som ledande WHO-rådgivare intresserade sig Bergström för bl.a. medicinsk användning av prostaglandiner. Han framhöll vissa prostaglandiners förmåga att stimulera livmoderns glatta muskelvävnad till sammandragning, något som skulle kunna göra det möjligt att utnyttja prostaglandiner till framkallandet av abort utan behov av kirurgiskt ingrepp. Sådan s.k. medicinsk abort är nu en verklighet. Bergström intresserade sig även för andra områden där prostaglandiner kommit i bruk som läkemedel.

Bergström mottog ett stort antal vetenskapliga belöningar, varav de främsta är Nobelpriset i fysiologi eller medicin 1982 och Laskerpriset i medicinsk grundforskning 1977. Båda prisen erhölls tillsammans med Bengt Samuelsson och John R. Vane.

Far till Svante Pääbo.</p>
		<p><a href="http://www.ne.se/uppslagsverk/encyklopedi/l%C3%A5ng/sune-bergstr%C3%B6m" target="_blank"><center>Källa</center></p><hr>
        </article>
        <aside>
        	<figure>
            	<img src="NobelSuneBergstrom.jpg" alt="Sune Bergström" height="550" width="550">
            </figure>
        </aside>
    </div>
</body>
</html>
