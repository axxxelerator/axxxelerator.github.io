<!doctype html>
<html>
<head>
<meta charset="utf-8">
<link href="NobelCSS.css" rel="stylesheet" type="text/css"/>
<title>Thomas Tranströmer</title>
</head>

<body> 
	<div id="storbox">
    	<a href="StartsidaNobel.html"><header><h1><center>Fakta om Nobelpristagare</center></header>
        <nav>
        	<ul>
            	<li><a href="ThomasTransformer.html">Thomas Tranströmer</a></li>
                <li><a href="PerLagerkvist.html">Pär Lagerkvist</a></li>
                <li><a href="ArvidCarlsson.html">Arvid Carlsson</a></li>
                <li><a href="SuneBerg.html">Sune Bergström</a></li>
            </ul>
        </nav>
        <article><hr>
        	<p><h2>Thomas Tranströmer</h2></p>
            <p><b>Tranströmer, Tomas, född 15 april 1931, död 26 mars 2015, författare, psykolog, professors namn 2011, Nobelpristagare i litteratur 2011.</b></p>
            <p>Tomas Tranströmer tilldelades Nobelpriset ”för att han i förtätade, genomlysta bilder ger oss ny tillgång till det verkliga”, enligt Svenska Akademiens prismotivering. Redan i Tranströmers uppmärksammade debutsamling, 17 dikter (1954), förelåg hans stil färdig: en intensivt visionär dikt, full av precist utmejslade formuleringar, visuellt självlysande metaforer, arkaiska mytmotiv och upplevelser av starkt förtätad livskänsla. Kontinuiteten var påfallande i de följande samlingarna: Hemligheter på vägen (1958), Den halvfärdiga himlen (1962) och Klanger och spår (1966). Porträttdikter var vanliga, likaså dikter med musikmotiv och resebilder; historien och samtiden fick allt större plats. Efter diktsamlingarna Mörkerseende (1970) och Stigar (1973) upplöstes den komprimerade formen med dess ofta strofiskt bundna karaktär i friare former i t.ex. Östersjöar (1974), som anknöt till Tranströmers hemtrakter i Stockholms skärgård, och Sanningsbarriären (1978).

På ett suggestivt sätt förenas i Tranströmers dikter det vardagligt sakliga med det drömlika. Här finns ett inslag av mystik, där människans koppling till kosmos är ett tema och där upplevelsen av att höra samman med världsalltet tar sig skilda uttryck. Sin förmåga att via bilder förmedla upplevelsen av ögonblickets mångfasetterade dimensioner visade han också i senare samlingar som Det vilda torget (1983) och För levande och döda (1989).

Musiken spelade stor roll i Tranströmers poesi, och i Sorgegondolen (1996) hämtade han titeln från ett stycke av Franz Liszt. Samlingen kom ut efter det att han 1990 drabbats av stroke och afasi, och ett av bokens teman är svårigheterna att finna ord och att kunna skriva lyrik. En avdelning består av haikudikter, en versform som han till fullo utnyttjade i den efterföljande samlingen Den stora gåtan (2004). Här kom Tranströmers samtidiga enkelhet och komplexitet till sin fulla rätt. Han skrev också en kort personlig självbiografi, Minnena ser mig (1993). I den berättar han i minnesfragmentets form om barn- och ungdomsåren på Söder i Stockholm, där han växte upp med sin mor.

Tranströmers tidigaste publicerade dikter samlades och utgavs 2006 i volymen Tomas Tranströmers ungdomsdikter. 2011 utkom samlingsvolymen Dikter och prosa 1954–2004. Postumt utgavs I arbetets utkanter (2015), med textfragment, utkast och kommentarer.</p>
		<p><a href="http://www.ne.se/uppslagsverk/encyklopedi/l%C3%A5ng/tomas-transtr%C3%B6mer" target="_blank"><center>Källa</a><center></p><hr>
        </article>
        <aside>
        	<figure>
            	<img src="NobelThomas.jpg" alt="Thomas Tranströmer" height="550" width="550">
            </figure>
        </aside>
    </div>
</body>
</html>
